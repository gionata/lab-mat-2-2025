# Laboratorio di Matematica 2 - A.S. 2024-25: Giochi di numeri

Il corso mira a sviluppare il pensiero ricorsivo attraverso lo sviluppo dell'aritmetica.
Tra induzione e ricorsione saranno definiti l'insieme dei numeri naturali e, con le sole funzioni primitive di riconoscimento dello `zero`, `successore` e `predecessore`, saranno definiti alcuni operatori di confronto e operazioni di *addizione*, *sottrazione*, *moltiplicazione* e *divisione intera*.
Lo stesso modo di ragionare su problemi numerici può essere applicato alla risoluzione di tutti problemi che l'informatica può risolvere.

Gli obiettivi generali del corso includono:

- Comprendere meno superficialmente gli oggetti di studio e i metodi della disciplina informatica per poter orientare con maggior consapevolezza le proprie scelte future.
- Stimolare l’interesse verso le materie tecnico scientifiche e, in particolare, verso l’informatica.
- Cogliere la stretta relazione tra pensiero scientifico e sviluppo tecnologico.
- Comprendere le strutture fondamentali dei ragionamenti logico-deduttivi e padroneggiare il linguaggio logico-formale per risolvere problemi di varia natura.
- Utilizzare strumenti informatici per modellizzare e risolvere problemi.
